# **Сейдр**
> Як відомо кожна жива істота має душу, від кролика, жабки і котика - до людини, альфара та навіть альвів. Але тільки розумні істоти, чудовиська та деякі тварини можуть маніпулювати своєю душею безпосередньо. 
> Наприклад, кіцуне має здатність робити поки недосліджені метаморфози свого тіла. Свартальфар може додатково укріпити свою шкіру або навіть змінити температуру свого тіла. А маніпуляції, які може провести альв над своїм тілом можна виділити в окремий абзац.
> Але що таке **Сейдр** і чим він виділяється серед інших? Достатньо почати лише з того, що завдяки сейдру людина може маніпулювати не тільки своєю душею, але й душами інших живих істот. Також людина може втілити сейдр у такі форми, які мудрий свартальфар й уявити не зможе. Проте у випадку свартальфара, який може не загрожуючи своєму життю робити ці маніпуляції, молодий волхв, боюсь виразитися неправильно, може врізати дуба, поки користується сейдром.
> І з такою прикрою новиною, як ймовірність вмерти втративши свою душу, ви можете подумати, що вивчати сейдр то для дурних людей. Що ж, хочу повідомити, що завдяки сейдру людина може поглинати душі інших істот (живих чи мертвих, неважливо), щоб натомість відновити вмістилище своєї душі... **АБО** зібрати трохи більше з надлишком, щоб мати більший об'єм душ, але це загрожує чужими думками у вашій голові, лихоманку й іншими цікавими побічними ефектами.
> Як сказав би інквізитор: "Хороший чаклун не висмокче душу з вашої дитини!", чиста правда! Тому ми й не називаємо себе чаклунами. Люди нашого фаху звикли кликати себе волхвами (або вельвами, якщо ви жінка).
> Що ж ми можемо такого робити, що нас не люблять у широких кругах, але дуже цінують у вузьких? Ми створюємо **ґальдри**, можете називати це заклинаннями (якби сказали селяни), але тим не менш завдяки ним ми робимо ті чудеса за які нас цінять. Створення вогню? Дайте тільки запальничку! Потрібна коза, а не козел? Зараз нагодуємо його необхідними напоями! Або перетворити камінець у квіти для прекрасної діви. АЛЕ таким займаються лише профани, бо більшість волхвів займаються набагато важливішими справами... виживанням. 
> Якщо не згадувати цей нюанс, то у види нашої діяльності входить: розвиток медицини, дослідження руїн, видобуток **ніфлю**, охорона міст (при умові, що там не заборонено сейдр), відкриття нових ґальдрів у сейдрі і тд. і тп. Хоча є винятки з правил, наприклад не всі волхви хочуть бути частиною асоціації, тому деякі або об'єднуються в окремі купи і займаються своєю діяльністю або просто створюють окремі общини в яких скромно живуть відлюдницьким життям.
> Напевно треба виділити невелику тезу присвячену **гексагону**… Ну... нехай... **Асоціація Гексагон** - це об'єднання усіх волхвів, які мають філіали усюди навіть там де нас бачити не раді. Була заснована **вставте рік** волхвом-кіріос на ім'я **Гіларі**, який, як кажуть, володів усіма 6 напрямками сейдру. На початку це було одна академія, де одразу вчилися усі волхви. Зараз коли радше новонароджених **вірів** вбивають, волхвів з роками дедалі меншало, що призвело до ізоляції асоціації від більшої решти світу. Зараз академій 5, кожна викладає конкретно свій напрямок сейдру, самі ж заклади, окрім викладацької діяльності, займаються дослідництвом та деякими іншими видами описаними вище. Будівлі мають на собі різноманітні апотропеї для захисту, тому мало хто без дозволу зміг би проникнути. 
> Завдяки згаданим вище напрямкам сейдру, ми плавно переходимо на цю тему. Що це таке? Грубо кажучи, це різні методики використання сейдру. Напрямків є 6 і про кожен ми поговоримо детальніше нижче.    
## **Напрямки Сейдру**
### **Апотропей**
> **Апотропей** - найкращий та найпоширеніший напрямок, яким володіє ваш скромний оповідач. Вивчається у **Адрасі**, що у горах біля Ерофолку. Зараз волхвів-апотропеїв складає значна більшість асоціації, тому інші академії можуть тільки позаздрити нашим успіхам.
> Апотропеєм ми називаємо печатки, на яких ми малюємо різноматні знаки та символи, щоб створити чудо. Були придумані ще стародавніми волхвами Юрду для захисту під час Н'йолю, тому волхви-апотропею найкраще спеціалізуються у посиленні.
> Перша складова апотропея це рамка. Кожна рамка відповідає за його силу або ефективність застосування. Наприклад рама у формі кола це печатка 1-го рівня, а квадрат вже 4-го, грубо кажучи чим більше кутів ви додаєте у рамку тим більш сильним воно буде. Будьте обережними, недосвідченому волхву буде дуже небезпечно використовувати рами сильніші за нього самого.
![[Рівні сили апотропеїв.png|300]]
Друга складова любого апотропея це центральний символ, який вказує на тип ґальдра (перетворення або атаки, до прикладу). Малюєте його по центру.
Райдо (Знак Переміщення):
![[Райдо.png|30]]
Уруз (Знак Атаки):
![[Уруз.png|50]]
Альґіз (Знак Посилення):
![[Альґіз.png|50]]
Одал (Знак Виклику):
![[Одал.png|60]]
Ансуз (Знак Причарування):
![[Ансуз.png|30]]
Беркана (Знак Метаморфози):
![[Беркана.png|40]]
Третя складова це вже більш специфічні символи на позначення ґальдра, їх має бути чотири біля центрального символу. От наприклад як виглядатиме апотропей бар'єру:
![[Апотропей Бар'єру.png|300]]
І остання четверта складова це повторення ґальдра, тобто ви вказуєте необхідну кількість ітерацій ґальдра, які будуть послідовно повторюватися. Наприклад ви б могли за один апотропей використати один ґальдр 10 або більше разів, хоча це споживає велику кількість душ. Кількість ітерацій вказується по діагоналях від центрального символу. Як ви могли бачити вище, мій апотропей має 8 точок, що вказує на те, що мій бар'єр повториться 8 разів, що дасть йому 8 шарів.

### **Аллазо**
> **Аллазо** - другий за поширенням напрямок сейдру. Волхви-аллазо це сноби-гурмани, які дуже прискіпливі до їжі та головні прихильники спиртного, витриманого у дубових діжках з любов'ю. Його навчають у **Ґізмарі**, що на краю світу у Монтесі. Придумали Аллазо ще волхви, які жили разом із свартальфарами - представники, яких найкраще могли маніпулювати своїм тілом та мали найкращу кухню. Спілкування людей із свартальфарами навчило людей виду метаморфози.
> Особливість цього напрямку полягає у тому, що волхви варять, жарять, випікають, бродять і тд і тп, вкладаючи сейдр у те, що вони готують. Зварили м'ясо із сіллю і можливо додатковими інгредієнтами? Вітаю, ви зробили харч, який посилить ваше тіло та покращить самопочуття.
> В аллазо також можна виражати у двох формах кулінарії, у **трунках** та **харчах**. Вам нічого не заважає замість м'яса зварити напій, який буде мати ті ж властивості та навпаки.
> Друге, що варто згадати це головні складові вашого харчу. Кожна складова ділиться до відповідного виду сейдру: вуглеводи для атаки, протеїни для посилення, ліпіди для причарування, мікроелементи(кальцій, магній, фосфор) для метаморфози, макроелементи(залізо, цинк, йод) для виклику, вітаміни для переміщення.
> Далі це другорядні інгредієнти для ускладнення трунку/харчу, які більше конкретизують, який ґальдр ви хочете використати. Дуже важливо пам'ятати всі пропорції, бо ви можете замість легкого трунка атаки, ви можете зробити трунок "руйнація моєї дупи та території у радіусі 10 метрів".
> На силу ґальдру впливають пропорції вашого трунку або харчу. Наприклад, ціла випита бочка трунку матиме величезну ефективність у порівнянні з порцією харчу
### **Хері**
> **Хері** - найгарячіший напрямок сейдру у світі, знали б ви, які танці виконують вельви-хері. Цей напрочуд красивий напрям вивчають у **Монтсерраті**, що у М'єльрейно. Щоб вас більше не плутати, хері це не "чаклунство танців", у більшості це жестикуляція пальців і рук, тому волхви-хері, особисто для мене, найнудніші зі всіх, бо не п'ють та не вживають!
> Окрім жестів рук і пальців можуть бути: рухи ногами, бойові стійки, танцювальні рухи і тп. З об'єднанням усього цього можна використати ґальдр. Тобто, чим довше ви витанцьовуєте тим складніший ваш ґальдр.
> Цей напрям утворився завдяки мегізам (це німі кактуси-гуманоїди), ті волхви, що жили у Оркені, зацікавилися їхньою мовою жестів, якою мегіза користувалися для комунікації між собою. Також у мегіза є дуже красиве бойове мистецтво бою на мечах, якому вони навчили волхвів, які з ними жили. Ці фактори призвели до того, що волхви-хері найкраще розуміються на виду атаки.
> Хері, має три основних етапи. Перший - це головний жест двох рук, який вказує на вид сейдру. Нижче показано самі жести:
> Жест Переміщення:
> ![[Жест Переміщення.png]]
> Жест Атаки:
> ![[Жест Атаки.png]]
> Жест Посилення:
> ![[Жест Посилення.png]]
> Жест Виклику:
> ![[Жест Виклику.png]]
> Жест Причарування:
> ![[Жест Причарування.png]]
> Жест Метаморфози:
> ![[Жест Метаморфози.png]]
> Другий етап - це жести конкретних ґальдрів, це можуть бути не тільки жести рук або пальців, волхв може робити рухи ногою, головою, ногами і тд. і тп. Наприклад, щоб зробити ґальдр базової атаки вам необхідно зробити головний жест атаки та всього лише ще один додатковий жест руками. І **БАМ!!!** Ваша бабуся померла. Можливо, причина в цьому, що ви не любите свою бабцю або ви неправильно склали жести, що часто трапляється серед волхвів цього напряму.
> І третій етап, який можна пропустити при необхідності, полягає в повторенні другого етапу, стільки разів, скільки необхідно, щоб посилити ґальдр. Мається на увазі, що якщо ви хочете посилити вашого союзника у 5 разів, то знадобиться 5 разів повторити необхідні жести. Проте є жести, які вказують на кількість ітерацій, але майте на увазі, що вони виснажують ще більше, ніж якщо ви б просто станцювали 5 разів. Прошу, не забувайте, що якщо ви недосвідчений молодий волхв, то використання сильних ґальдрів швидко виснажить вашу душу, а це призведе до безповоротної смерті.

### **Мілао**
> Далі йде мій улюблений(після апотропею) напрям сейдру - **Мілао**. Цей мелодійний напрям вивчається у **Елмері**, який знаходиться на холодному острові Ісбрен. Волхви-мілао - це музиканти або просто шумні розбишаки, які в основному грають на музичних інструментах, щоб використати ґальдр. Напрям утворився у темних землях, волхвами, які спілкувалися із альвами. Ті навчили їх музики та причаруванню нею тварин, тому здавна волхви-мілао ідеально володіють причаруванням і всім, що з ним пов'язано.
>  Кожний вид Сейдру напрямку Мілао відповідає своєму музикальному настрою та гамі відповідно. В залежності від складності ґальдру тривалість його виконання може тривати від кількох секунд до цілої симфонії та потребувати виконавців від одного барда із лютнею до цілого оркестру. Таким чином щоб використати ґальдр певного виду необхідний будь-який музичний інструмент, вміння грати на ньому та трішки знань музичної теорії.
>  Ґальдри причарування оточуючим чутні розслабляючими, іноді химерними, мелодіями у мінорній гамі. Музичні ґальдри виду посилення звучать бадьоро та надихаючи у міксолідійській гамі. Під впливом свартальфарського фольклору заклинання метаморфози звучать запальним настроєм мажорної гами. Ґальдри виду атаки звучать похмуро та одночасно екзотично в гамі phrygian dominant. Заклинання виклику супроводжуються наймістичнішими звучаннями гами Йо. Ґальдрів переміщення в принципі оповиті містикою, але існує теорія, що їх виконання - темні тони локрійської гами.
>  Для посилення ґальдру просто збільште складність мелодії або її тривалість. Але нагадаю, що якщо ґальдр занадто сильний, то можливо це повністю осушить вашу душу.
### **Ема**
>Ема - найкривавіший напрям сейдру, хоча б тому що для кожного ґальдру треба когось вбити. Волхви-ема роблять жертвоприношення для використання ґальдрів. Зараз буде найогидніша теза з поясненнями, тому тримайтесь.
>Для простого ґальдра буде достатньо вбити 20-25 комарів(обмочивши своєю кров'ю, звісно), але щоб зробити потужний ґальдр потрібно вбити дорослу собаку або людину, щоб воно спрацювало. Якщо жуків достатньо змочити у своїй крові, то для собаки і людини треба робити огидне блядство. Необхідно перелити велику кількість крові всередину, для цього ви можете просто напоїти бідолаху нею, так і зробити стерильне переливання, проте суть лишається тою самою. 
>Далі будуть описані основні етапи ритуалу, для того щоб використати специфічний ґальдр. Ема це найменш логічний напрям, він завше містичний, його справжня сутність полягає у змішуванні крові. Волхв буцімто ділиться своїм сейдром з іншою істотою для того, щоб вона, заряджена сейдром, виконала ґальдр за тебе і вмерла в обмін.
>По-перше, для волхва-ема важливим є якість його крові, якщо кров неякісна, то й якісно чудотворити вам не вийде. Тому вони дуже ретельно слідкують за своїм здоров'ям: правильне харчування, фізичні вправи або використовують ґальдри посилення та метаморфози на себе.
>По-друге, щоб використовувати ґальдри різних видів потрібно виконати відповідні ритуали жертвоприношення: 
>Для атаки робили ритуал удушення. Вважається, що воно прийшло з Оркену, де комедори робили жертвоприношення святій воді, для виклику дощу. 
>Виду посилення дісталася ритуальне спалювання, яке прийшло від церкви вогню Фрельсе.
>Для метаморфози потрібно виконати вбивство мечем окроплений кров'ю. У старих лицарів(велетнів) колись проводили так смертну кару.
>Ритуал накачування істоти отрутою або препаратами для виклику передозування, прийшов до нас із традицій сабанських племен, де місцеві накачували інших, щоб упокоїти смертельно-хворих або покарати чужинців. Перед тим як вмирати людина бачила велику кількість ілюзій, тому цей ритуал підходить до виду причарування.
>У нашому світі є області, де найбільша активність духів, одна з найбільших знаходиться на острові Сакураджіма. Тому місцеві здавна мають методики у боротьбі проти злих духів. А саме роблять кровопускання, щоб задобрити духа або навпаки відігнати. Звідти й походить сам напрям, волхви там завжди займалися кривавим екзорцизмом.
>А найогидніше, лишається на кінець, для виду переміщення, потрібно з'їсти вашу жертву. На жаль, про це вперше дізналися не гурмани риби, а канібали-аборигени з островів. І це вся інформація, що відомо по цьому виду сейдру.
>По-третє, для конкретного ґальдру потрібно мішати різні групи та пропорції крові, а також міняти умови проведення ритуалу. Наприклад, ви можете отруїти істоту як і миш'яком та і ціанідом або тим й іншим. А як щодо спалення? Можна це зробити дуже швидко або дуже повільно, або спалити зсередини вибухівкою, або чимось на кшталт.
>Через складність проведення ритуалів, більшість волхвів-ема використовують вид виклику, та й в історії так склалося, що вони в ньому найбільш майстерні.
### **Омілія**
> Омілія - найзагадковіший напрям сейдру, для використання ґальдрів потрібно промовляти особливі слова. Вважається мертвим напрямом, бо не залишилося живих представників і тих, хто міг би навчити ним користуватися, хоч це й не підтверджено. Вивчався у Трюгве на одному з островів у темних землях. Колись я знав одного волхва-омілія, але, здається, його не залишилося у живих, наразі зараз мало можна сказати про виконання ґальдрів цим напрямом. Цей розділ потрібно буде доповнити, якщо знайду інформацію про Омілію і творення ґальдрів у ній.
### **Кіріос**
> Дуже грубо називати його напрямом, відносно інших, проте важливо загадати про його існування. **Кіріос** - це вміння використовувати більше одного напряму сейдру, до прикладу змішання хері та мілао або ж ема й аллазо. Волхви-кіріос - це явище, яке можна побачити раз на 100 років, можуть не тільки використовувати або хері або мілао, вони також вміють об'єднати їх. До прикладу, поки волхв готує трунок намалювати на ньому апотропей, щоб подвоїти силу трунку, або танцювати та показувати жести, паралельно граючи на флейті.
> Щоб стати волхвом-кіріос треба або народитися з талантом або дуже багато працювати, одразу скажу друге майже неможливо, а перше звучить як сюр, бо бути віром це вже особливий талант, тобто потрібно бути талановитішим за талановитих.

## **Види Сейдру**
### **Атаки**
### **Посилення**
### **Причарування**
### **Метаморфози**
### **Виклику**
### **Переміщення**