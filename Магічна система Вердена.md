# **Сейдр**

> Як відомо, кожна жива істота має душу — від кролика, жабки й котика до людини, альфара та навіть альвів. Але лише розумні істоти, чудовиська та деякі тварини можуть безпосередньо маніпулювати своєю душею.  
> Наприклад, кіцуне володіє здатністю здійснювати поки що недосліджені метаморфози свого тіла. Свартальфар може укріплювати свою шкіру або змінювати температуру тіла. Маніпуляції альва над своїм тілом настільки різноманітні, що заслуговують окремого розгляду.  
> Але що таке **Сейдр** і чим він відрізняється від інших? Достатньо сказати, що завдяки сейдру людина може маніпулювати не лише власною душею, а й душами інших живих істот. Людина може втілювати сейдр у форми, які мудрий свартальфар навіть не уявить. Проте на відміну від свартальфара, який робить це без загрози життю, молодий волхв, користуючись сейдром, ризикує втратити душу і загинути.  
> І з такою неприємною новиною, як ймовірність загинути, втративши душу, ви могли б подумати, що вивчати сейдр — заняття для дурнів. Однак завдяки сейдру людина може поглинати душі інших істот (живих чи мертвих), щоб відновити власне вмістилище душі... **АБО** накопичити надлишок душ, отримавши більший об’єм, але це загрожує чужими думками в голові, лихоманкою та іншими неприємними побічними ефектами.  
> Як сказав би інквізитор: «Хороший чаклун не висмокче душу з вашої дитини!» — чиста правда! Тому ми не називаємо себе чаклунами. Люди нашого фаху звикли кликати себе волхвами (або вельвами, якщо це жінка).

> Що ж ми вміємо, чим нас не люблять у широких колах, але цінують у вузьких? Ми творимо **ґальдри** — можете називати їх заклинаннями (якби сказали селяни), але саме завдяки ним ми творимо чудеса. Створення вогню? Дайте лише запальничку! Потрібна коза замість козла? Зараз нагодуємо її необхідними напоями! Перетворити камінець на квіти для прекрасної діви? Легко! Але цим займаються лише профани — більшість волхвів присвячують час значно важливішим справам — виживанню.  
> Якщо не згадувати цей нюанс, наші основні сфери діяльності: розвиток медицини, дослідження руїн, видобуток **ніфлю**, охорона міст (звісно, якщо сейдр там не заборонений), відкриття нових ґальдрів тощо. Хоча є винятки: не всі волхви хочуть бути в асоціації, тож деякі об’єднуються в окремі групи або живуть відлюдницьким життям.

> Напевно варто згадати про **Гексагон** — об’єднання усіх волхвів, що має філіали навіть там, де нас бачать неохоче. Заснована у **[вставити рік]** волхвом-кіріосом на ім’я **Гіларі**, який, за легендами, володів усіма шістьма напрямками сейдру. Спочатку це була одна академія, де навчалися всі волхви. Зараз, коли новонароджених **вірів** дедалі меншає, волхвів стає менше, і асоціація дедалі більше ізолюється від решти світу. Нині існує п’ять академій, кожна з яких викладає певний напрям сейдру та займається дослідженнями. Будівлі академій захищені різноманітними апотропеями, тому без дозволу туди практично неможливо проникнути.

> Завдяки напрямкам сейдру, плавно переходимо до їх опису. Що таке напрямки сейдру? Це різні методики використання сейдру. Їх шість, і про кожен ми поговоримо детальніше.

---

## **Напрямки сейдру**

### **Апотропей**

> **Апотропей** — найкращий і найпоширеніший напрямок, яким володіє ваш скромний оповідач. Його вивчають у **Адрасі**, що в горах біля Ерофолку. Волхвів-апотропеїв більшість в асоціації, і інші академії їм заздрять.  
> Апотропеї — це печатки з різноманітними знаками і символами, які створюють чудо. Вони були створені стародавніми волхвами Юрду для захисту під час Н'йолю, тому волхви-апотропеї найкраще спеціалізуються на посиленні.  
> Перша складова апотропея — рамка. Кожна рамка визначає силу або ефективність застосування. Наприклад, коло — печатка 1-го рівня, квадрат — 4-го. Чим більше кутів, тим сильніший апотропей. Але будьте обережні: недосвідченому волхву небезпечно використовувати рамки вищі за свій рівень.  
> Друга складова — центральний символ, що позначає тип ґальдра (перетворення, атака тощо).  
> Третя — специфічні символи, які вказують на конкретний ґальдр, розташовані навколо центрального символу.  
> І нарешті, четверта — повторення ґальдра (ітерації), що посилює ефект, але й збільшує споживання душі.

---

### **Аллазо**

> **Аллазо** — другий за поширенням напрямок сейдру. Волхви-аллазо — гурмани й сноби, які дуже прискіпливі до їжі та прихильники доброго алкоголю. Його вивчають у **Ґізмарі**, що на краю світу в Монтесі.  
> Аллазо народився завдяки волхвам, які жили поряд зі свартальфарами — майстрами метаморфоз і кухні. Спілкування з ними навчило людей магії через їжу.  
> Особливість напрямку — створення трунків і харчів, вкладаючи сейдр у процес варіння, смаження, бродіння тощо. Наприклад, м’ясо з сіллю може надати силу й здоров’я.  
> Основні складові харчу відповідають різним видам сейдру: вуглеводи — атака, протеїни — посилення, ліпіди — причарування, мікроелементи — метаморфоза, макроелементи — виклик, вітаміни — переміщення.  
> Важливі пропорції — невірний рецепт може призвести до катастрофічних наслідків, наприклад «руйнація території в радіусі 10 метрів». Сила ґальдра залежить від обсягу і пропорцій трунку або харчу.

---

### **Хері**

> **Хері** — найгарячіший напрямок сейдру, відомий своїми танцями і жестами. Його вивчають у **Монтсерраті** в М’єльрейно.  
> Хері — це не просто «чаклунство танців», а комплекс жестів рук, пальців, ніг, бойових стійок і рухів, що створюють ґальдр. Чим довше танцюєш, тим складніший і сильніший ґальдр.  
> Цей напрямок утворився завдяки мегізам — німим кактусам-гуманоїдам з Оркену, які спілкувалися мовою жестів і володіли бойовим мистецтвом. Волхви перейняли цю майстерність, тому хері чудово підходить для атак.  
> Існують три етапи: головний жест, жести конкретних ґальдрів та їх повторення для посилення. Неправильні жести можуть привести до несподіваних і трагічних наслідків.

---

### **Мілао**

> **Мілао** — мелодійний напрям, улюблений після апотропея. Вивчають у **Елмері** на холодному острові Ісбрен. Волхви-мілао — музиканти, які грають на інструментах, щоб творити ґальдри.  
> Напрямок утворився у темних землях серед спілкування з альвами, що навчили їх музики й причарування тварин. Волхви-мілао чудово володіють причаруванням і всім, що з ним пов’язано.  
> Кожен вид сейдру має свою музичну гаму і настрій: атака — фригийський домінант, посилення — міксолідійська, метаморфоза — мажорна, виклик — містична гама Йо, переміщення — локрійська.  
> Складність і тривалість мелодії визначають силу ґальдру, але надмірна сила виснажує душу.

---

### **Ема**

> **Ема** — найкривавіший напрямок сейдру, оскільки кожен ґальдр потребує жертвопринесення. Волхви-ема жертвують істотами для активації магії.  
> Для простих ґальдрів достатньо вбити 20-25 комарів, але для потужних — дорослу собаку чи людину. Існують різні ритуали, наприклад, удушення для атаки, спалювання для посилення, вбивство мечем для метаморфози, отруєння для причарування і навіть поїдання жертви для переміщення.  
> Важлива якість крові волхва — вони пильно слідкують за здоров’ям, харчуванням і можуть посилювати себе іншими ґальдрами.  
> Через складність ритуалів більшість волхвів-ема спеціалізуються на виклику.  
> Для кожного ґальдра змішують різні групи крові, змінюють умови ритуалу, наприклад швидкість спалювання чи отруєння.  
> Відомі методи кровопускання для боротьби з духами, особливо на острові Сакураджіма.  
> Для виду переміщення ритуал найжахливіший — поїдання жертви.

---

### **Омілія**

> **Омілія** — найзагадковіший напрямок сейдру, що вимагає промовляння особливих слів. Вважається «мертвим» напрямом, бо практично не має живих носіїв і тих, хто міг би його навчити. Вивчався у Трюгве на одному з островів Темних Земель.  
> Відомостей про Омілію мало, але відомо, що це напрям, де сила заклинання закладена в словах — майже втрачена майстерність.  
> Якщо з’являться нові відомості, цей розділ буде доповнено.

---

### **Кіріос**

> **Кіріос** — це не окремий напрямок, а вміння поєднувати кілька напрямків сейдру, наприклад, хері та мілао або ема й аллазо.  
> Волхви-кіріос — явище рідкісне, що з’являється раз на 100 років. Вони вміють одночасно танцювати, співати і творити кілька ґальдрів.  
> Стати кіріосом можна лише народившись із таким талантом, адже навчитися цього практично неможливо.

---

## **Види сейдру**

- Атаки
    
- Посилення
    
- Причарування
    
- Метаморфози
    
- Виклику
    
- Переміщення